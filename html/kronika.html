<!DOCTYPE html>
<html>
<head>
    <meta charset='utf-8'>
    <meta http-equiv='X-UA-Compatible' content='IE=edge'>
    <title>Page Title</title>
    <meta name='viewport' content='width=device-width, initial-scale=1'>
    <link rel='stylesheet' type='text/css' media='screen' href='../other/main.css'>
    <script src='main.js'></script>
</head>
<body>

    <div id='menu2'>
        <h1>Kategorie</h1>
        <a href="../index.html"><button class="btn">   Strona Główna   </button></a>
        <a href="./html/mechanika.html"><button class="btn">   Mechanika   </button></a>
        <a href="./html/npc.html"><button class="btn">   Ważne Postacie   </button></a>
        <a href="./html/bg.html"><button class="btn">   Bohaterowie Graczy   </button></a>
    </div>
    
    <h2>Sesja 1, początek października 1575</h2> 

    Po wstrząsającym morderstwie jednego ze strażników Gwardii Książęcej i brawurowym pościgu grupa prowadzona przez Oberinspektora Richtera doprowadziła sprawcę przed oblicze sprawiedliwości. 

 

    <h2>Sesja 2, koniec października 1575 </h2>

W trakcie balu u Barona Cassel doszło do zamachu na Wiceksięcia, po którym Oberinspektor rozpoczął serię brutalnych aresztowań, przesłuchań i egzekucji. Miasto obiegła też plotka o tajemniczej aukcji, na której sprzedano ponoć przedmiot wyniesiony po morderstwie z książęcego pałacu. 

 

    <h2>Sesja 3, środek listopada 1575 </h2>

W odpowiedzi na prześladowania, rewolucjoniści przeprowadzili zamach, w którym wysadzili książęce spichlerze. Obecność Arcybiskupa w grupie śledczej zrodziła plotkę o powiązaniach sprawy z siłami nieczystymi. Wkrótce potem widziano jednak osoby związane ze śledztwem na prywatnym przyjęciu w Ragadańskiej Ambasadzie. Wizyta ta przypuszczalnie stała się inspiracją dla Elin Alemáne do napisania nowej pieśni. 

 

    <h2>Sesja 4, koniec listopada 1575 </h2>

W związku z przyjazdem Granda Roque de Worde, Książę Theos Richter wyjechał mu naprzeciw, w towarzystwie m. in. Oberinspektor Baltasar Richter i jego protegowanej Elin Alemáne. Do komitetu powitalnego dołączyli również wysłani przez Ragadańską Ambasadę Ramon Vessien oraz  Hrabia Fortroche. W ramach powitania bracia de Vergeet zaprosili Granda oraz Księcia na przedstawienie w operze, w trakcie którego doszło do pożaru oraz zamachu nożowników na uciekających z płonącego budynku oficjeli. 

 

    <h2>Sesja 5, grudzień 1575 </h2>

Od przyjazdu Granda Księcia Theosa Richtera nikt nie widział na dworze, a jego obowiązkami (z ogromną trudnością i bardzo nieudolnie) zajął się Wiceksiążę Rudolf Richter. Pewnej nocy w zamku, niezauważony przez straż, pojawił się nildheimski szlachcic twierdzący, że nic nie wie o zajęciu Nildu przez Kord. Biskup Asher oraz Elin Alemáne byli świadkami, jak w trakcie egzorcyzmu z jednego z obrazów sięgnęła łapa Deviria. Dlatego też razem z Grandem de Worde zadbali o to, żeby wyselekcjonować z zamku wartościowe obrazy i przesłać do zbadania do stolicy, reszta zaś została zapobiegawczo spalona. 

W tym samym czasie wybuchł pożar w sierocińcu, dlatego udał się tam brat Rodrigo. W trakcie oględzin budynku załamała się pod nim podłoga i został lekko ranny. Zniknął tam na dłuższy czas i nikt go wtedy nie widział ani nie słyszał, skąd wzięły się plotki, że znalazł tam jakieś tajne komnaty. 

Do Everness przybył Najwyższy Sędzia - wysłannik samego Cesarza, którego misją jest zaprowadzenie porządku w tej prowincji. 

 

    <h2>Sesja 6, koniec grudnia 1575 </h2> 

Elin Alemáne, Percival Asher, brat Rodrigo, Hrabia Robespierre Dumas, oraz Hrabia Fortroche wybrali się na przyjęcie z okazji Nowego Roku do nadmorskiej rezydencji hrabiego Lerroux. Po drodze odkryli, że rozprzestrzeniająca się zaraza odebrała życie niemal wszystkim mieszkańcom napotkanej wioski, a i pozostałym nie pozostało dużo czasu. Do tego wydarzyło się to na tyle szybko, że nikt w mieście niedaleko nikt nawet nie wiedział, co się stało. Brat Rodrigo oraz Hrabia Dumas odkryli, że we wsi pojawił się ktoś, kto przeprowadzał rytuały na chorych i prowadził ich do lasu. 

Dotarłszy do posiadłości brat Rodrigo, hrabiowie oraz Elin pokonali snujące się po okolicy groźne Deviria, które przyjęło postać Doktora Plagi.  

Po zakończeniu uroczystości razem z nimi do Everness wrócił Kanclerz, którego nieobecność do tej pory uniemożliwiała stworzenie Rady Regencyjnej. 

 

    <h2>Sesja 7, początek stycznia 1576 </h2>

Oberinspektor Baltasar Richter zaprosił wszystkich ważniejszych i tych mniej ważnych przedstawicieli szlachty i kleru z okolicy. Z tej okazji Elin Alemáne dokonała odsłonięcia swojego najnowszego obrazu. Oberinspektor zaś ogłosił, że uchwalony został dekret, który wszelką działalność wywrotową uznaje za działalność przeciwko Kościołowi. Wielu szlachciców otrzymało wiadomości o odnalezieniu w ich domach dokumentów potwierdzających taką działalność, w związku z czym znaleźli się na Liście Niepokornych i będą dalej poddani śledztwu ze strony Świętego Oficjum. 

Tej samej nocy w Everness zaczęto bić na alarm - jeźdźcy z Trupiego Lasu najechali miasto i w wielu miejscach wzniecili pożary. Wtargnęli również do Baszty Oberinspektora, gdzie zaatakowali gości. Zarówno Oberinspektor, jak i Hrabia Robespierre Dumas, Hrabia Fortroche, a nawet Elin odznaczyli się wyjątkową odwagą w tej walce. Udało im się nawet zdjąć jednemu z Jeźdźców maskę oraz schwytać innego, ujawniając że twarze każdego są twarzami brata Księcia Eryka Ashera. Ten zaś został ciężko ranny i pomimo błyskawicznej pomocy brata Rodrigo nie wiadomo, czy jego rana nie okaże się śmiertelna.  

W nieoczekiwanym zwrocie akcji do miasta na czele konnicy powrócił Książę Theos Richter, który korzystając z obecności ważnych osobistości Nildheimu ogłosił, że bierze ślub z poznaną dwa miesiące wcześniej Cynazyjską diwą operową.  

Nie uszło uwadze niektórych, że Percival Asher nie brał udziału w walce, a nawet mówi się, że poszedł sobie w jej trakcie nalać sobie wina, nawet nie tknięty przez żadnego z upiornych napastników.  

 
</body>
</html>